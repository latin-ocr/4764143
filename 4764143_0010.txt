De eis verbis cum praepositionibus compositis, quae a Polybio
ipso novata sunt.

Cum libertas Graecis erepta esset, lingua eorum sensim depravata est, eum pro incorrupta
Graeci sermonis integritate scriptores consuetudine vitiosa et corrupta uti inciperent. Nam cum ex
illo tempore lingua Attica, qua clarissimi Graecorum scriptores libros optimos conscripserant, et per
totam Graeciam et per Macedoniam, Syriam, Aegyptum vulgata esset neque solum in ore omnium
Graecorum, sed etiam multarum barbarorum gentium esset, paulatim in illam cum aliae vocabulorum
formae et dictiones quae dicuntur tum alia qnoque vocabula irrepserunt et cum ea commixta sunt,
ut multis modis haec vulgaris lingua (ἦ κοινή, {limem} διάλεκτος), cuius vestigia primum iu
Polybii scriptis luculentissime cognoscuntur, a lingua Attica diversa esset. Atque in hanc Polybii
vocabulorum copiam aliquanto diligentius inquirere mibi propositum est. Sed huius materiae rerum
et copiae uberrimae de exigua tantum parte propter loci exiguitatem disseram et demonstrabo, quan—¹
tum in verbis quae cum praepositionibus coniuncta sunt formandis Polybius discrepet cum scriptoribus
antecedentibus aut cum recentioribus congruat aut ab utraque parte diversus sit, omniaque ea verba
copulata, quae, inscriptionibus neglectis, primum apud Polybium in usu sunt, enumerabo. Qua in
quaestione videbimus magnum esse numerum eorum verborum compositorum, quae apud Polybium
unum occurrunt, multoque maiorem eorum, quae ab illo vel parta vel ex communis sermonis con-
suetudine sumpta et in linguam Graecam inducta a posterioribus quoque scriptoribus, praecipue a
Diodoro, Plutarcho, Josepho, rerum sacrarum qui dicuntur scriptoribus adbibita sunt.

Cuius rei gravissima causa, cur tanta sit copia verborum compositorum, quaea Polybio ipso
novata sunt, ad huius scribendi rationem referenda est3 quam dilucidissime enim legentibus ea quae
narrat explicare et ante oculos ponere studet omnesque docere vult, non solum homines doctos sed
etiam indoctos, ut optima quaeque exempla sibi ad imitandum proponant idoneique fiant, qui vere
de rebus praesentibus iudicent recteque sua officia publica praestent. Qua re cnm minus id spectet, ut
ornate dicat quam ut perspicue res describat, cum saepe magua ubertate narrat, ut multis locis eorum qui
legunt animis molestiam afferat, tum graves quasdam notiones sumit, quae sensus legentium moveant eorumque
animis facillime concipiantur, itaque non mirum est, quod nulla necessitate coactus verbis praepositiones
praefigit ad rationem quandam indicandam, quae ex continuationeserieque rerum satis intellegitur aut alio
modo iam significata est3 atque horum verborum usu Polybius valde a posstis differt, qui uno vocabulo
notiones plures exprimunt et rem vel actionem quandam quasi depingunt. Sed tamen multa quoque
verba composita aPolybio ficta exstant, in quibus praepositioni plena vis subiecta est, atque magnus

1 *

 

